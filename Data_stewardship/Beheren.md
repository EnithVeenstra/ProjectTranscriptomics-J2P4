# Toelichting competentie beheren

Beheren is een belangrijk onderdeel van een onderzoek, 
om resultaten concreet en efficiënt te analyseren. Beheren wordt tijdens dit project uitgezet in de vorm van een 
GitHub-pagina. Door middel van een GitHub-pagina worden niet alleen de resultaten en conclusie kort behandeld, 
maar zijn ook de ruwe data naast alle resultaten in aparte mappen uitgezet. De mappenstructuur is opgedeeld in resultaten,
ruwe data, scripts, verwerkte data en data stewardship. Deze structuur wordt aangehouden om overzicht te bieden in de 
verkregen, verwerkte en uiteengezette data. De mappen en (bijbehorende) bestanden hebben namen gekregen die kort en 
simpel zijn, zodat het terugzoeken van data eenvoudig is. Naast naamgeving en mappenstructuur, 
worden alle bestanden bijgehouden en bijgewerkt. Zo worden de bestanden onder andere door middel van GitHub-desktop 
geüpdatet van de laptopdrive naar de GitHub-pagina. Door deze versiebeheer kunnen wijzigingen handmatig worden toegepast, 
maar kunnen vorige versies ook worden teruggehaald om fouten uit script of de GitHub te halen. 

Een goede script documentatie zorgt ervoor dat stappen in het uitwerken van data gemakkelijker herhaald kunnen worden 
of dat er herleid kan worden waar een fout in de code zit. Een goede documentatie houdt in dat er per stap in het 
uitwerken en verwerken van de data kort wordt genoteerd wat er precies wordt uitgevoerd met behulp van dat betreffende 
stukje code (er wordt hierbij gebruik gemaakt van ‘#’ om annotaties aan te duiden). Daarnaast is een goede documentatie 
van belang bij het delen van scripts; hierdoor is het script makkelijker te volgen en reproduceerbaar voor een ander. 
Het delen van scripts kan door gebruik te maken van een GitHub-pagina en deze pagina toegankelijk te maken voor 
buitenstaanders. GitHubs kunnen worden gebruikt om onderzoek van anderen te vinden en de auteur te citeren. 

Bij het veilig opslaan van data is voor deze GitHub gebruik gemaakt van een iCloud Drive. 
De ruwe en verwerkte data zijn gemaakt in R-studio bestanden. Door de bestanden op te slaan in een iCloud Drive zijn 
deze alleen toegankelijk voor de auteur en krijgen buitenstaanders pas toegang tot de bestanden wanneer deze gedeeld 
worden in een GitHub-pagina. Voor gevoelige of persoonlijke data is het daarnaast ook van groot belang dat deze in een 
veilige database (zoals iCloud Drive, OneDrive of GoogleDrive) worden opgeslagen. Met behulp van deze databases kan er 
in principe gegarandeerd worden dat de bestanden niet toegankelijk zijn voor buitenstaanders. Daarnaast zouden gevoelige 
of persoonlijke bestanden eventueel geanonimiseerd kunnen worden om extra zekerheid en veiligheid te waarborgen. 

Er zijn verschillende belangen bij het openen van data en het publiceren van datasets. Zo kunnen anderen leren van 
(jouw) open/gepubliceerde data en eventueel helpen bij andere onderzoeken. Ook biedt open data een vorm van transparantie,
waardoor onderzoek door andere mensen uit het desbetreffende vakgebied kritisch kan worden beoordeeld op fouten, 
juistheid en significantie. Door gebruik te kunnen maken van andermans werk en daarnaast mede-onderzoeken kritisch te 
kunnen beoordelen, kan er sneller vooruitgang worden geboekt in een onderzoeksonderwerp en kan dubbelwerk worden 
voorkomen. 
